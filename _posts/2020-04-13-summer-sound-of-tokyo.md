---
layout: post
title: Summer sound of Tokyo
date: 2014-09-04T21:27:01.351Z
author: "Nevena "
image: cicada.jpg
categories:
  - summer in Japan
  - living in Tokyo
  - Cicada
tags:
  - summer
  - tokyo
  - cicada
comments: true
rating": 4
---
Moje ranije posete Tokyu bile su u zimskim danima. Nisam upoznala zelenije lice grada, bašte i vrtove obilazila sam u periodu mirovanja vegetacije, retki neolistali drvoredi stapali su se u zimsku šemu boja. Šetnje poslovnim četvrtima otkrivale su male uredne oaze uz višespratnice, nagoveštavajući osveženje u letnjim danima. Stanari mnogobrojnih kuća potvrdjivali su japansku veštinsku da se u oskudnim uslovima ostvaruju bez premca, jer najčešce brižno neguju pripadajuću žardinjeru ili drvo, u nedostatku dvorišta. To nikako nije umanjilo impresije uređenjem eksterijera. Samo mi se činilo nedovoljnom vezom sa prirodom iz perspektive za malo pa Šumadinke… 

Tokyo – zar može urbanije?

Međutim, prve večeri našeg letnjeg boravka Tokyo je ponudio i zelenije lice. Nabujalo, ali brižno sađeno i maštovito osvetljeno žbunje i drveće, malo je umirilo moje strepnje kako će izgledati dekor svakodnevice. Ali sasvim neočekivani preokret doneo nam je nov, neobičan zvuk metropole… zvuk cikada.

蝉 
semi
cicada

Sve krošnje, svako zelenilo okupirano je ovim velikim insektima. Moj utisak je da su uveče glasnije ili bar primetnije, svaki boravak napolju proprate dominantnim oglašavanjem. Doseljavaju se nakon kišne sezone i prisutne su tokom leta. 

{{< youtube cQwCOBBLXEI >}}