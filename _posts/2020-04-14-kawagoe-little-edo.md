---
layout: post
title: Kawagoe - little Edo
date: 2014-09-16T20:12:00.000Z
author: "Nevena "
image: /assets/uploads/kawagoe-street.jpg
categories:
  - Travelling in Japan
tags:
  - Kawagoe
comments: true
---
Kada je u 15.veku osnovan *Tokyo*, njegovo ime je bilo *Edo*(江戸). Iz malog utvrđenog mesta razvio se u važan politički centar sa sedištem feudalne vlade. Tokom *Edo* perioda od 17. do 19.veka *Kawagoe* (川越) je bio trgovački grad, ključan za obezbeđivanje raznolike robe i strateški važan snadbevač resursima. Bogati trgovci ojačali su toliko da grade svoje radnje i magacine u*Karazukuri*stilu, koji je podrazumevao visoku zaštitu od požara i bezbednost od krađe. Mnogi od tih objekata i danas postoje, pružajući posetiocima grada romantičnu šetnju*Edo*okruženjem.

To saznanje delovalo je interesantno, pa smo *[Kawagoe](http://www.koedo.or.jp/foreign/english/)* izabrali za dnevni izlet i pauzu u stresnoj potrazi za stanom u *Tokyu*. Jednostavno smo stigli vozom, *JR Yamanote* linijom od naše *Shinagawa* do *Ikebukuro* stanice, zatim smo prešli na *Tobu Tojo* liniju, ekspresnim vozom 30 minuta. Put nas je koštao 470 jena u jednom pravcu. Gradom smo šetali, mada postoji i kružna autobuska linija. Sa stanice do atrakcija pruža se pešačka ulica, sa obe strane uokvirena prodavnicama različitog sadržaja, zanatskim radnjama, kafanama...cene su primetno niže u odnosu na*Tokyo*.